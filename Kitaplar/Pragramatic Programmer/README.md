Bu kitapta ki konu başlıklarını özetler nitelikte, kendimden cümlelerle yazmaya çalıştım. Kitabı okumanızı muhakkak tavsiye ediyorum.

# Pragmatic Programmer

Pragmatik Bir Programcı Ne Yapar?

Her yazılımcı kendi stilini bir gün bulacak ve bunlar; hobiler, kıyaflet kadar keskin olacak. Ancak, pragmatik bir programcıysanız şu özelliklere sahip olmalısınız:

1. Hızlı adapte olabilme
2. Meraklı
3. Kritik noktaları düşünebilme
4. Gerçekçi
5. Her işte usta olabilme

Sadece bir konuda uzman değil, yeni bir konuda da rahatça uzmanlaşabilmeli ve hızlı adapte olabilmesi lazım bir pragmatik programcının. Yeni bir şeyler öğrenme konusunda her zaman meraklı olabilmeli ve herkesin aklına gelmeyecek şeyleri de düşünebilmeli ve araştırabilmelidir. Son derece gerçekçi olmalıdır. Bir proje ne zaman biter ya da ne gibi zorluklarla yönetilebilir.

1. Yaptığımız işi önemsemek
2. Yaptığımız işi düşünmek

Önemseyeceğiz ki, sadece kod yazan bir yazılımcı olmak istemiyoruz. İstiyoruz ki daha iyi bir yazılımcı olabilmek. Öyleyse yaptığımız işleri düşüneceğiz. Düşüneceğiz ki, daha iyi bir yazılımcı olalım. Bu kitapta düşünmeyi öğreneceğiz.

## Chapter 1 - A Pragmatic Philosophy

### Topic 1. It's Your Life

Bruce Lee - ***I'm not in this world to live up to your expectations and you're not in this world to live up to mine*** Ben bu dünyaya senin beklentilerini karşılamak için gelmedim. Sen de benimkilerini karşılamak için gelmedin.

Hayatınızı düşünün. Eleştirdiğiniz şeyleri düşünün. Ne kadarı sizin üzerinizde etkili, ne kadarını değiştirebilir ne kadarını değiştiremezsiniz. Eğer hayattan zevk almak istiyorsanız, sizi üzen şeyleri terk etmelisiniz. Yazılım sektörü çok fazla imkan sunarken, sizin imkanızı kısıtlayan şeyleri engellemelisiniz. Sizi üzen şeyleri hayattan çıkarmalısınız. Risk almalısınız ve kararınızı sonuna kadar desteklemelisiniz. Evet hayat bazen çok acı verici oluyor ancak ayağa kalkabilmeli ve savaşmalısınız.

Sadece şunu unutmayın. Ne konuda acı çektiğinize dikkat edin. Acı çektiğiniz şey, sizi güçlendiren bir şey mi, yoksa boşa mı kürek çekiyorsunuz.

### Topic 2. The Cat Ate My Source Code

J.B. Bossuet, Politics from Holy Writ, 1709 - ***The greatest of all weaknesses is the fear appearing weak*** Zayıflıkların en büyüğü, zayıf görünme korkusudur.

Sorumluluk bilinci birçok şeyin üstündedir. Eğer bir göreviniz varsa ve bunu yapacağım dediyseniz onu yapmakla mükellefsiniz. Zorluklar olabilir ancak buna uygun bir yol haritası çizilmeli ve son sürat hedefe doğru koşulmalıdır.

Eğer ortada bir hata varsa, bir kötü durum söz konusuysa üzerinize sorumluluk almayı bilin. Başkasını eleştirmek, başkası üzerinden prim yaparak haklı çıkmaya çalışmak son derece yanlış şeyler. Eğer ortada büyük bir iş söz konusuysa üzerine düşen sorumluklar ile ortaya çıkıp insanlara bir şeyler anlatmaya çalış. Ben işin bu tarafını tutarım de ama asla bir köşeye geçip yan gelip yatma.

Bilmiyorum demek işin en kolay yanı. Pragramatic Programmer bilmiyorum kelimesinin yanında *ama öğreneceğim* der ve devamında profosyonel bir sorumluluk alır.

**Challenges**

Eğer bir banka memuru, bir oto tamircisi ya da bir katip topal bir hata ile karşıma çıkarsa, onlar hakkında ne düşünürsünüz adlı bir soru var konu sonunda. Bu soruyu Türkiye'de on mesleğin dokuzunda gördüğümüz için sadece Teşekkürler diye cevap vererek geçiyorum çünkü yapaleceğimiz bir şey yok. İşte sırf bu sebeple biz bazı şeylerin farkında olan gençler olarak, eğer ortada yanlış bir şey varsa onu kabullenip sonuç üretme mekanizmalı olmalıyız. İşte sırf bu sebeple onların dili eğer kötüyse biz iyi olmalıyız.

### Topic 3 - Software Entropy

Entropi bir sistemde ki düzensizlik miktarını ifade eden bir terimdir. (Sanırsam bu terimi en son lise yıllarımda duydum 🫠) Ancak konuyla bağdaştırınca ne kadarda mantıklı bir yorum haline geliyor. Bizim dilimizde çok güzel bir atasözü var. Üzüm üzüme baka baka kararır diye. Bu cümleyi hiç yazılımla bağdaştırdınız mı?

Eğer bir projede kötü tasarımlar, yanlış kararlar ya da zayıf kodlar varsa ve bunların çözümü için de çözümler tartışılmıyorsa zamanla üzümlerin yavaş yavaş kararması gibi tüm bir projede zamanla körelmeye ve işlevsel olmamaya başlayacaktır.

Çözümler üretilmeli, çözebilecek durum söz konusu değilse  tahtaya yazılıp fikirler tartılışmalı her gün. 

Eğer kendinizi tüm tarafları patlamış bir projenin içerisinde bulursanız, bende onların bu şekilde yazdığı kod gibi yazmaya devam edim, demek çok kolaydır. (Emin olun çok kolay 🥲 Tecrübeyle sabit) Bunun yerine çözümler üretebilmeli ve ortaya bir mimari çıkartabilmek gerekmektedir. Değişimler zordur ancak bir kez değiştikten sonra kimse eskiyi hatırlamamaktadır. Bu konuda birkaç kırık pencere belirleyin ve meslektaşlarınızla durumu tartışın.

**Challenges**

İlk karşılaştığım kırık pencere deneyimi soruyor. Tepkim nasıldı vs. Emin olun hiçbir tepkim olmadı. Ben pandemi öğrencisi oldum. 1. sınıf ve 2. sınıfım pandemide kötü geçti. Kendimi geliştiremedim. 3. sınıfta çalışma hayatı yaşadım ve orada düzensizlik içerisindeyim. Algoritma kurma konusunda bile zorluklar çekerken mimari açıdan kod yazmak hiç bilmiyordum ve bir anda kendimi bir sayfada 3000 - 4000 kodların yazıldığı, design patternlerin, mimarilerin kullanılmadığı bir iş tecrübesi içerisinde oldum. Bu belkide hayatım boyunca hiç unutmayacağım bir tecrübe oldu. Zaten kısa süreli çalıştım ve çıkışım yapıldı. (Birkaç ay)

### Topic 4. Stone Soup and Boiled Frogs

Matrix serisi ilk nasıl çekilmeye başladığını biliyor musunuz? Warner Bros'la görüşmeye gidiyorlar Wachowski kardeşler. Ancak Warner Bros sıcak bakmıyor ve Wachowski kardeşler ısrarcı olduklarında Warner Bros çekelim bu filmi dediklerinde Wachowski kardeşler 80 milyon dolar para istemiş. Warner Bros olur mu ya öyle şey, yuh o para ne. Alın size 10 milyon dolar demiş. Wachowski kardeşler de o parayla sadece ilk 10 dakikayı yapıp göndermişler. Günün sonunda nolmuş derseniz, Warner Bros hayran kalıyor ve istenilen paradan daha fazlasını veriyor.

İşte bazen aynı bu örnekte olduğu gibi kendimize güvenmemiz gerekiyor. Eğer kendimize sonuna kadar inandığımız bir konu varsa, bazen izin almakla, cartla curtla uğraşmayı beklemek anlamsızdır. Üstümüzde ki insanlar sadece başarıyı odak alan insanlar olurlar genellikle. Onların karşısına bir şeyleri yapıp gittiğiniz de, başarınıza ortak olurlar ama şöyle yapıcam, böyle edicem derseniz pek bir anlamı yok maalesef.

Eğer hiçbir şey olmamış gibi devam ederseniz yavaş yavaş sistemin bir kölesi olursunuz. O kadar emin olarak ilerdiğiniz proje, ellerinizden kayıp gider. Günün sonunda mutsuz bir kişilik olur çıkarsınız.

Şuan etrafınızda ne var, üstünüzde kaç ışık kaynağı var, şuan bulunduğunuz odada nerede ne var gibi sorularla etrafınıza inceleyici gözlerle bakmaya çalışın. Etrafınızda olan bitenlere ne kadar hakim olabildiğinizi inceleyin. Aynı şekilde projede de hakim olmaya çalışın. Projeyi benimseyin elinizden geldiğince.

### Topic 5 - Good-Enough Software

Sayfa 50
